**Надевая наpукавник на пpавую pуку:**  
Десни́ца Твоя́, Го́споди, просла́вися в кре́пости. Десна́я Твоя́ рука́, Го́споди, сокруши́ враги́ и мно́жеством сла́вы Твоея́ стерл еси́ супоста́ты. **(Исх 15:6-7.)**
 
**Надевая наpукавник на левую pуку:**  
Ру́це Твои́ сотвори́сте мя и созда́сте мя. Вразуми́ мя и научу́ся за́поведем Твои́м. **(Пс 118:73.)**

**Надевая набедpенник и палицу:**  
Препоя́ши меч Твой по бедре́ Твое́й, Си́льне, красото́ю Твое́ю и добро́тою Твое́ю, и наляцы́, и успева́й, и ца́рствуй и́стины ра́ди, и кро́тости, и пра́вды, и наста́вит Тя ди́вно десни́ца Твоя́, всегда́, ны́не и при́сно, и во ве́ки веко́в. Ами́нь. **(Пс 44:4-5.)**

**Надевая фелонь:**  
Свяще́нницы Твои́, Го́споди, облеку́тся в пра́вду, и преподо́бнии Твои́ ра́достию возра́дуются всегда́, ны́не и при́сно, и во ве́ки веко́в. Ами́нь. **(Пс 131:9.)**
