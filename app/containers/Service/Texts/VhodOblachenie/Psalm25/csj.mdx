**Таже отшедше в предложение, умывают руки, глаголюще:**

Умы́ю в непови́нных ру́це мои́,  
и обы́ду же́ртвенник Твой, Го́споди,

е́же услы́шати ми глас хвалы́ Твоея́,  
и пове́дати вся чудеса́ Твоя́.

Го́споди, возлюби́х благоле́пие до́му Твоего́  
и ме́сто селе́ния сла́вы Твоея́.

Да не погуби́ши с нечести́выми ду́шу мою́,  
и с му́жи крове́й живо́т мой.

И́хже в руку́ беззако́ния,  
десни́ца их испо́лнися мзды.

Аз же незло́бою мое́ю ходи́х,  
изба́ви мя, Го́споди, и поми́луй мя.

Нога́ моя́ ста на правоте́,  
в це́рквах благословлю́ Тя, Го́споди.
