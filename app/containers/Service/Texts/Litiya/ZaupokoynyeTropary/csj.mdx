**Н** Со ду́хи пра́ведных сконча́вшихся, / ду́шу раба́ Твоего́ **[или** рабы́ Твоея**]**, Спа́се, упоко́й, / сохраня́я ю́ во блаже́нной жи́зни, // я́же у Тебе́, Человеколю́бче.

В поко́ищи Твое́м, Го́споди, / иде́же вси святи́и Твои́ упокоева́ются, // упоко́й и ду́шу раба́ Твоего́ **[или** рабы́ Твоея́**]**, я́ко еди́н еси́ Человеколю́бец.

**Слава.** Ты еси́ Бог соше́дый во ад, и у́зы окова́нных разреши́вый, // Сам и ду́шу раба́ Твоего́ **[или** рабы́ Твоея́**]** упоко́й.

**И ныне** Еди́на чи́стая и непоро́чная Де́во, Бо́га без се́мене ро́ждшая, // моли́ спасти́ся души́ его́ **[или** ея́**]**.
