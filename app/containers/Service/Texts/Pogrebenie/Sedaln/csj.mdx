Поко́й, Спа́се наш, / с пра́ведными раба́ Твоего́ **[или** рабу́ Твою́**]**, / и сего́ **[или** сию́**]** всели́ во дворы́ Твоя́, / я́коже есть пи́сано: / презира́я я́ко благ прегреше́ния его́ [или ея́] / во́льная и нево́льная, / и вся я́же в ве́дении и не в ве́дении, Человеколю́бче.

**Сла́ва, конец:** И вся я́же в ве́дении и не в ве́дении, Человеколю́бче.

**И ны́не, Богородичен:** От Де́вы возсия́вый мiру, Христе́ Бо́же, / и сы́ны све́та То́ю показа́вый, / поми́луй нас.
