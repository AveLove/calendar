Пла́чу и рыда́ю, / егда́ помышля́ю смерть, / и ви́жду во гробе́х лежа́щую / по о́бразу Бо́жию созда́нную на́шу красоту́, / безобра́зну, безсла́вну, / не иму́щую ви́да. / О, чудесе́́ / Что сие́ е́же о нас бысть та́инство? / Ка́ко преда́хомся тле́нию? / Ка́ко сопряго́хомся сме́рти? / Вои́стинну Бо́га повеле́нием, / я́коже пи́сано есть, / подаю́щаго преста́вльшемуся **[или** преста́вльшейся**]** упокое́ние.
