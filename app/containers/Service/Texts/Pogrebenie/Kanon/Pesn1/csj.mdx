**Ирмос:** Я́ко по су́ху пешеше́ствовав Изра́иль, / по бе́здне стопа́ми, / гони́теля фарао́на / ви́дя потопля́ема, / Бо́гу побе́дную песнь / пои́м, вопия́ше.

**Стих:** Ди́вен Бог во святы́х Свои́х, Бог Изра́илев.

В небе́сных черто́зех вы́ну до́блии му́ченицы мо́лят Тя, Христе́, / его́же **[или** ю́же**]** от земли́ преста́вил еси́ ве́рнаго **[или** ве́рную**]**, / ве́чных благ получи́ти сподо́би.

**Стих:** Поко́й, Го́споди, ду́шу усо́пшаго раба́ Твоего́ **[или** усо́пшия рабы́ Твоея́**]**.

Украси́вый вся́ческая, живо́тное смеше́нное, / посреде́ мя, челове́ка, смире́ния вку́пе и вели́чества, созда́л еси́, / те́мже раба́ Твоего́ **[или** рабы́ Твоея́**]** ду́шу, Спа́се, упоко́й.

**Слава:** Рая́ жи́теля и земледе́лателя в нача́ле мя учини́л еси́, / престу́пльша же Твою́ за́поведь изгна́л еси́, / те́мже раба́ Твоего́ **[или** рабы́ Твоея́**]** ду́шу, Спа́се, упоко́й.

**И ныне, Богородичен:** И́же от ребра́ Созда́вый Е́ву, пре́жде на́шу прама́терь, / из пречи́стаго Твоего́ чре́ва в плоть одева́ется, / е́юже сме́рти кре́пость, Чи́стая, разруши́.
