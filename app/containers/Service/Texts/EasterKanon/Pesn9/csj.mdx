**Припев** Вели́чит душа́ моя́ / воскре́сшаго тридне́вно от гро́ба // Христа́ Жизнодавца.

**Ирмос** Свети́ся, свети́ся, / но́вый Иерусали́ме: / сла́ва бо Госпо́дня / на тебе́ возсия́. / Лику́й ны́не / и весели́ся, Сио́не. / Ты же, Чи́стая, красу́йся, Богоро́дице, // о воста́нии Рождества́ Твоего́.

**Припев** Вели́чит душа́ моя́ / воскре́сшаго тридне́вно от гро́ба // Христа́ Жизнодавца.

**Ирмос** Свети́ся, свети́ся, / но́вый Иерусали́ме: / сла́ва бо Госпо́дня / на тебе́ возсия́. / Лику́й ны́не / и весели́ся, Сио́не. / Ты же, Чи́стая, красу́йся, Богоро́дице, // о воста́нии Рождества́ Твоего́.

**Припев** Вели́чит душа́ моя́ / во́лею страда́вша, и погребе́на, // и воскре́сшаго тридне́вно от гро́ба.

**Ирмос** Свети́ся, свети́ся, / но́вый Иерусали́ме: / сла́ва бо Госпо́дня / на тебе́ возсия́. / Лику́й ны́не / и весели́ся, Сио́не. / Ты же, Чи́стая, красу́йся, Богоро́дице, // о воста́нии Рождества́ Твоего́.

**Припев** Христо́с но́вая Па́сха, / Же́ртва жива́я, / А́гнец Бо́жий, // взе́мляй грехи́ ми́ра.

**Тропарь** О Боже́ственнаго, о любе́знаго, / о сладча́йшаго Твоего́ гла́са! / С на́ми бо нело́жно / обеща́лся еси́ бы́ти, / до сконча́ния ве́ка Христе́: / Его́же, ве́рнии, // утвержде́ние наде́жди иму́ще, ра́дуемся.

**Припев** А́нгел вопия́ше Благода́тней: / Чи́стая Де́во, ра́дуйся! / И па́ки реку́: ра́дуйся! / Твой Сын воскре́се / тридне́вен от гро́ба, / и ме́ртвыя воздви́гнувый: // лю́дие, весели́теся.

**Тропарь** О Боже́ственнаго, о любе́знаго, / о сладча́йшаго Твоего́ гла́са! / С на́ми бо нело́жно / обеща́лся еси́ бы́ти, / до сконча́ния ве́ка Христе́: / Его́же, ве́рнии, // утвержде́ние наде́жди иму́ще, ра́дуемся.

**Припев** Возбуди́л еси́ усну́в ме́ртвыя от ве́ка, / ца́рски рыка́вый я́ко от Иу́ды лев.

**Тропарь** О Боже́ственнаго, о любе́знаго, / о сладча́йшаго Твоего́ гла́са! / С на́ми бо нело́жно / обеща́лся еси́ бы́ти, / до сконча́ния ве́ка Христе́: / Его́же, ве́рнии, // утвержде́ние наде́жди иму́ще, ра́дуемся.

**Припев** Магдали́на Мари́я притече́ ко гро́бу, / и Христа́ ви́девши, // я́ко вертогра́даря вопроша́ше.

**Тропарь** О Боже́ственнаго, о любе́знаго, / о сладча́йшаго Твоего́ гла́са! / С на́ми бо нело́жно / обеща́лся еси́ бы́ти, / до сконча́ния ве́ка Христе́: / Его́же, ве́рнии, // утвержде́ние наде́жди иму́ще, ра́дуемся.

**Припев** А́нгел облиста́яй жена́м вопия́ше: / преста́ните от слез, я́ко Христо́с воскре́се.

**Тропарь** О Па́сха ве́лия и свяще́ннейшая, Христе́! / О му́дросте, и Сло́ве Бо́жий, и си́ло! / Подава́й нам и́стее Тебе́ причаща́тися, // в невече́рнем дни Ца́рствия Твоего́.

**Припев** Христо́с воскре́се, смерть попра́вый, / и ме́ртвыя воздви́гнувый, // лю́дие весели́теся.

**Тропарь** О Па́сха ве́лия и свяще́ннейшая, Христе́! / О му́дросте, и Сло́ве Бо́жий, и си́ло! / Подава́й нам и́стее Тебе́ причаща́тися, // в невече́рнем дни Ца́рствия Твоего́.

**Припев** Днесь вся́ка тварь весели́тся и ра́дуется: / я́ко Христо́с воскре́се, и ад плени́ся.

**Тропарь** О Па́сха ве́лия и свяще́ннейшая, Христе́! / О му́дросте, и Сло́ве Бо́жий, и си́ло! / Подава́й нам и́стее Тебе́ причаща́тися, // в невече́рнем дни Ца́рствия Твоего́.

**Припев** Днесь Влады́ка плени́ а́да, / воздви́гнувый ю́зники, я́же от ве́ка имя́ше лю́те одержи́мыя.

**Тропарь** О Па́сха ве́лия и свяще́ннейшая, Христе́! / О му́дросте, и Сло́ве Бо́жий, и си́ло! / Подава́й нам и́стее Тебе́ причаща́тися, // в невече́рнем дни Ца́рствия Твоего́.

**Припев** Вели́чит душа́ моя́ / Триипоста́снаго и Неразде́льнаго Божества́ держа́ву.

**Тропарь** О Па́сха ве́лия и свяще́ннейшая, Христе́! / О му́дросте, и Сло́ве Бо́жий, и си́ло! / Подава́й нам и́стее Тебе́ причаща́тися, // в невече́рнем дни Ца́рствия Твоего́.

**Припев** Ра́дуйся, Де́во, ра́дуйся, / ра́дуйся, Благослове́нная, / ра́дуйся, Препросла́вленная! ,/ Твой бо Сын воскре́се тридне́вен от гро́ба.

**Тропарь** О Па́сха ве́лия и свяще́ннейшая, Христе́! / О му́дросте, и Сло́ве Бо́жий, и си́ло! / Подава́й нам и́стее Тебе́ причаща́тися, // в невече́рнем дни Ца́рствия Твоего́.

**Припев** Вели́чит душа́ моя́ / воскре́сшаго тридне́вно от гро́ба // Христа́ Жизнодавца.

**Ирмос** Свети́ся, свети́ся, / но́вый Иерусали́ме: / сла́ва бо Госпо́дня / на тебе́ возсия́. / Лику́й ны́не / и весели́ся, Сио́не. / Ты же, Чи́стая, красу́йся, Богоро́дице, // о воста́нии Рождества́ Твоего́.

**Припев** Вели́чит душа́ моя́ / воскре́сшаго тридне́вно от гро́ба // Христа́ Жизнодавца.

**Ирмос** Свети́ся, свети́ся, / но́вый Иерусали́ме: / сла́ва бо Госпо́дня / на тебе́ возсия́. / Лику́й ны́не / и весели́ся, Сио́не. / Ты же, Чи́стая, красу́йся, Богоро́дице, // о воста́нии Рождества́ Твоего́.

**Катавасия** Свети́ся, свети́ся, / но́вый Иерусали́ме: / сла́ва бо Госпо́дня / на тебе́ возсия́. / Лику́й ны́не / и весели́ся, Сио́не. / Ты же, Чи́стая, красу́йся, Богоро́дице, // о воста́нии Рождества́ Твоего́.

Христо́с воскре́се из ме́ртвых, / сме́ртию смерть попра́в // и су́щим во гробе́х живо́т дарова́в. **(Трижды, поско́ру.)**
