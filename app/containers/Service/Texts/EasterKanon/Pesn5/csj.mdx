**Ирмос** У́тренюем у́треннюю глубоку́, / и вме́сто ми́ра песнь принесе́м Влады́це, / и Христа́ у́зрим / пра́вды Со́лнце, // всем жизнь возсия́юща.

**Припев** Христо́с воскре́се из ме́ртвых.

Безме́рное Твое́ благоутро́бие, / а́довыми у́зами содержи́мии зря́ще, / к све́ту идя́ху Христе́, / весе́лыми нога́ми, // Па́сху хва́ляще ве́чную.

**Припев** Христо́с воскре́се из ме́ртвых.

Присту́пим свещено́снии, / исходя́щу Христу́ из гро́ба, я́ко жениху́, / и спра́зднуем любопра́зднственными чи́нми // Па́сху Бо́жию спаси́тельную.

**Катавасия** У́тренюем у́треннюю глубоку́, / и вме́сто ми́ра песнь принесе́м Влады́це, / и Христа́ у́зрим / пра́вды Со́лнце, // всем жизнь возсия́юща.

Христо́с воскре́се из ме́ртвых, / сме́ртию смерть попра́в // и су́щим во гробе́х живо́т дарова́в. **(Трижды, поско́ру.)**
