**Ирмос** Прииди́те, пи́во пие́м но́вое, / не от ка́мене непло́дна чудоде́емое, / но нетле́ния исто́чник / из гро́ба одожди́вша Христа́, // в Не́мже утвержда́емся.

**Припев** Христо́с воскре́се из ме́ртвых.

Ны́не вся испо́лнишася све́та, / не́бо же и земля́, и преиспо́дняя: / да пра́зднует у́бо вся тварь / воста́ние Христо́во, // в не́мже утвержда́ется.

**Припев** Христо́с воскре́се из ме́ртвых.

Вчера́ спогребо́хся Тебе́ Христе́, / совостаю́ днесь / воскре́сшу Тебе́, / сраспина́хся Тебе́ вчера́, // Сам мя спросла́ви Спа́се во Ца́рствии Твое́м.

**Катавасия** Прииди́те, пи́во пие́м но́вое, / не от ка́мене непло́дна чудоде́емое, / но нетле́ния исто́чник / из гро́ба одожди́вша Христа́, // в Не́мже утвержда́емся.

Христо́с воскре́се из ме́ртвых, / сме́ртию смерть попра́в // и су́щим во гробе́х живо́т дарова́в. **(Трижды, поско́ру.)**
