**П** Господи Боже, Спасителю нашъ! Согрѣшихомъ предъ Тобою всѣми нашими чувствы, помышленiемъ, словом и дѣянiемъ; заповѣдей Твоихъ не соблюдохомъ, гласа Твоего не послушахомъ, воли Твоея творити не восхотѣхомъ, Тебя, единаго имущаго власть исполнити желанiя наша, забыхомъ. И вот, ныне родина наша внутри пылаетъ раздорами, совнѣ же угрожаема врагомъ неистовымъ. Призри же на нас, в покаянiи со слезами сокрушенiя молящихся Ти: виждь смиренiе наше и от ослѣпленiя просвѣти насъ и очисти отъ беззаконiй нашихъ, по велицѣй Твоей милости. Воззови, во еже спастися намъ, изъ рова погибельнаго и изъ бездны паденiя изведи, бѣды междоусобiй отжени отъ насъ, угаси страстей пожары и безначалiя ужасы прекрати. Распныйся за насъ на крестѣ, даждь, Владыко, воскреснути родинѣ нашей, распинаемой нашими грѣхами, безпечностiю и нечестiемъ. Сохрани подъ кровомъ Твоимъ приснохранимую Тобою страну Россiйскую и законных правителей ея, разумъ ихъ укрѣпи, и вложи въ сердца всѣхъ гражданъ повиновенiе имъ и единенiе между собою.

**[**`Православному воинству нашему и воинству союзниковъ нашихъ подаждь, Господи, побѣдити врага до конца и отъ нашествiя иноплеменныхъ избавити нас. А имъ же судилъ еси положити и души своя за родину и насъ, грѣшныхъ, тѣмъ, молимся Ти, воздаждь воздаянiемъ благимъ въ часъ страшнаго Суда Твоего надъ всѣми народами, и увѣнчай ихъ вѣнцами нетлѣнiя в невечернемъ дни Царствiя Твоего.`**]** Неизреченнаго ради милосердiя Твоего, грѣхъ нашихъ не помяни и родинѣ нашей даруй миръ, тишину и благоденствiе, уврачуй язвы ея и прослави ее, яко нелицемѣрно чтущую святое имя Твое и преискренно любящую Тя, предъ лицемъ всея земли. Господи, Господи, миръ, исходящiй отъ Тебя, и радость, ниспосылаемую Тобою, утверди и умножи во всѣхъ народах вселенныя и, покаянiе наше прiемля, сподоби насъ славити великолѣпное имя Твое, Отца, Сына и Животворящаго Духа, Бога, в безконечныя вѣки!

**Н** Аминь.
