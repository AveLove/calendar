**Глас 2:**

**Н** Просвети́ о́чи мои́ Христе́ Бо́же, / да не когда́ усну́ в смерть, / да не когда́ рече́т враг мой: // укрепи́хся на него́.  
**Слава.** Засту́пник души́ моея́ бу́ди Бо́же, / я́ко посреде́ хожду́ сете́й мно́гих, / изба́ви мя от них и спаси́ мя, Бла́же, // я́ко Человеколю́бец.  
**И ныне. Богородичен:** Я́ко не и́мамы дерзнове́ния за премно́гия грехи́ на́ша, / Ты и́же от Тебе́ Ро́ждшагося моли́, Богоро́дице Де́во, / мно́го бо мо́жет моле́ние Ма́тернее ко благосе́рдию Влады́ки. / Не пре́зри гре́шных мольбы́, Всечи́стая, / я́ко ми́лостив есть и спасти́ моги́й, // И́же и страда́ти о нас изво́ливый.
