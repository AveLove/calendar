**Ч [Н]** ~~1~~ С на́ми Бог, разуме́йте язы́цы, / и покаря́йтеся: / Я́ко с на́ми Бог.  
~~2~~ С на́ми Бог, разуме́йте язы́цы, / и покаря́йтеся: / Я́ко с на́ми Бог.  
~~1~~ Услы́шите до после́дних земли́: / Я́ко с на́ми Бог.  
~~2~~ Могу́щии покаря́йтеся: / Я́ко с на́ми Бог.  
~~1~~ А́ще бо па́ки возмо́жете, / и па́ки побежде́ни бу́дете: / Я́ко с на́ми Бог.  
~~2~~ И и́же а́ще сове́т совещава́ете, / разори́т Госпо́дь: / Я́ко с на́ми Бог.  
~~1~~ И сло́во, е́же а́ще возглаго́лете, / не пребу́дет в вас: / Я́ко с на́ми Бог.  
~~2~~ Стра́ха же ва́шего не убои́мся, / ниже́ смути́мся: / Я́ко с на́ми Бог.  
~~1~~ Го́спода же Бо́га на́шего Того́ освяти́м, / и Той бу́дет нам в страх: / Я́ко с на́ми Бог.  
~~2~~ И а́ще на Него́ наде́яся бу́ду, / бу́дет мне во освяще́ние: / Я́ко с на́ми Бог.  
~~1~~ И упова́я бу́ду на Него́, / и спасу́ся Им: / Я́ко с на́ми Бог.  
~~2~~ Се аз и де́ти, я́же ми даде́ Бог: / Я́ко с на́ми Бог.  
~~1~~ Лю́дие ходя́щии во тьме, / ви́деша свет ве́лий: / Я́ко с на́ми Бог.  
~~2~~ Живу́щии во стране́ и се́ни сме́ртней, / свет возсия́ет на вы: / Я́ко с на́ми Бог.  
~~1~~ Я́ко Отроча́ роди́ся нам, / Сын, и даде́ся нам: / Я́ко с на́ми Бог.  
~~2~~ Его́же нача́льство бысть на ра́ме Его́: / Я́ко с на́ми Бог.  
~~1~~ И ми́ра Его́ несть преде́ла: / Я́ко с на́ми Бог.  
~~2~~ И нарица́ется И́мя Его́, / Вели́ка Сове́та А́нгел: / Я́ко с на́ми Бог.  
~~1~~ Чу́ден Сове́тник: / Я́ко с на́ми Бог.  
~~2~~ Бог кре́пок, Власти́тель, / Нача́льник ми́ра: / Я́ко с на́ми Бог.  
~~1 и 2~~ С нами Бог, знайте же, народы, и трепещи́те, ибо с нами Бог.  
~~1~~ Оте́ц бу́дущаго ве́ка: / Я́ко с на́ми Бог.  
~~1 и 2~~ С на́ми Бог, разуме́йте язы́цы, / и покаря́йтеся: / Я́ко с на́ми Бог.  
~~1~~ Сла́ва Ѻтцу́, и Сы́ну, и Свято́му Ду́ху. Я́ко с на́ми Бог.  
~~2~~ И ны́не и при́сно, и во ве́ки веко́в. Ами́нь. Я́ко с на́ми Бог.  
~~1 и 2~~ Я́ко с на́ми Бог.

**И далее следующие тропари:**

**Ч [Н]** ~~1~~ День преше́д, благодарю́ Тя́, Го́споди, ве́чер, прошу́, с но́щию без греха́ пода́ждь ми, Спа́се, и спаси́ мя́.  
~~2~~ **Слава.** День преше́д, славосло́влю Тя, Влады́ко, ве́чер, прошу́, с но́щию безсобла́знство пода́ждь ми, Спа́се, и спаси́ мя́.  
~~1 и 2~~ **И ныне.** День преше́д, песносло́влю Тя́, Святы́й, ве́чер, прошу́, с но́щию ненаве́тен пода́ждь ми, Спа́се, и спаси́ мя́.
