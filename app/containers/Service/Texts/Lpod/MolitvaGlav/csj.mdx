**П** Бо́же, еди́ный благи́й и благоутро́бный, и́же в высо́ких живы́й и на смире́нныя призира́яй, при́зри благоутро́бным о́ком на вся лю́ди Твоя́, и сохрани́ их. И сподо́би вся ны неосужде́нно причасти́тися животворя́щих Твои́х сих Та́ин. Тебе́ бо своя́ подклони́хом главы́, ча́юще от Тебе́ бога́тыя ми́лости.

Благода́тию, и щедро́тами, и человеколю́бием Единоро́днаго Сы́на Твоего́, с Ни́мже благослове́н еси́, со Пресвяты́м и Благи́м и Животворя́щим Твои́м Ду́хом, ны́не и при́сно, и во ве́ки веко́в.

**Н** Ами́нь.
