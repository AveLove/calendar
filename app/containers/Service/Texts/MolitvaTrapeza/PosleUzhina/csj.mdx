**Ч** Возвесели́л ны еси́, Го́споди, в творе́ниих Твои́х,  
и в де́лех руку́ Твое́ю возра́дуемся. **(Пс 91:5)**.

Зна́менася на нас свет лица́ Твоего́, Го́споди.  
Дал еси́ весе́лие в се́рдце мое́м:  
от плода́ пшени́цы, вина́ и еле́а своего́ умно́жишася.  
В ми́ре вку́пе усну́ и почи́ю,  
я́ко Ты, Го́споди, еди́наго на упова́нии всели́л мя еси́. **(Пс 4:7-9.)**

**Слава, и ныне.** Го́споди, поми́луй **(трижды)**. Бла́гослови.

**П** С на́ми Бог, Свое́ю благода́тию и человеколю́бием, всегда́, ны́не и при́сно, и во ве́ки веко́в, ами́нь.

**[Н]** Ами́нь.
