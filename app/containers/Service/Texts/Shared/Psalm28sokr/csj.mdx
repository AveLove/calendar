Принеси́те Го́сподеви сы́нове Бо́жии,  
принеси́те Го́сподеви, сы́ны о́вни,  
принеси́те Го́сподеви сла́ву и честь.  
Принеси́те Го́сподеви сла́ву и́мени Его́,  
поклони́теся Го́сподеви во дворе́ святе́м Его́.

Глас Госпо́день на вода́х,  
Бог сла́вы возгреме́,  
Госпо́дь на вода́х мно́гих.  
Глас Госпо́день в кре́пости,  
глас Госпо́день в великоле́пии.

Глас Го́спода, сокруша́ющаго ке́дры,  
и стры́ет Госпо́дь ке́дры Лива́нския.  
Глас Го́спода, пресеца́ющаго пла́мень огня́.  
Глас Го́спода, стряса́ющаго пусты́ню.

Госпо́дь пото́п населя́ет,  
и ся́дет Госпо́дь Царь в век.  
Госпо́дь кре́пость лю́дем Свои́м даст,  
Госпо́дь благослови́т лю́ди Своя́ ми́ром.
