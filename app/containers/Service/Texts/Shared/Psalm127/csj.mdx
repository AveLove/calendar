Блаже́ни вси боя́щиися Го́спода,  
ходя́щии в путе́х Eró.

Труды́ плодо́в Твои́х сне́си:  
блаже́н еси́, и добро́ тебе́ бу́дет.

Жена́ твоя́, я́ко лоза́,  
плодови́та в страна́х до́му твоего́,

сы́нове твои́, я́ко новосажде́ния ма́сличная,  
о́крест трапе́зы твоея́.

Се та́ко благослови́тся челове́к боя́йся Го́спода.

Благослови́т тя Госпо́дь от Сио́на,  
и у́зриши блага́я Иерусали́ма вся дни живота́ твоего́,

и у́зриши сы́ны сыно́в твои́х.  
Мир на Изра́иля.
