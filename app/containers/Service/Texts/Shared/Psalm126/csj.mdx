А́ще не Госпо́дь сози́ждет дом,  
всу́е труди́шася зи́ждущии.

А́ще не Госпо́дь сохрани́т град,  
всу́е бде стреги́й.

Всу́е вам есть у́треневати,  
воста́нете по седе́нии,

яду́щии хлеб боле́зни,  
егда́ даст возлю́бленным Свои́м сон.

Се достоя́ние Госпо́дне сы́нове,  
мзда плода́ чре́вняго.

Я́ко стре́лы в руце́ си́льнаго,  
та́ко сы́нове оттрясе́нных.

Блаже́н, и́же испо́лнит жела́ние свое́ от них.  
Не постыдя́тся, егда́ глаго́лют враго́м свои́м во врате́х.
