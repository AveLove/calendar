### Стихира, на целование плащаницы, глас 5

**Н** Прииди́те, ублажи́м Ио́сифа приснопа́мятнаго, / в нощи́ к Пила́ту прише́дшаго, / и Живота́ всех испроси́вшаго. / Даждь ми Сего́ стра́ннаго, / И́же не име́ет где главы́ подклони́ти; / даждь ми Сего́ стра́ннаго, Его́же учени́к лука́вый на смерть предаде́; / даждь ми Сего́ стра́ннаго, / Его́же Ма́ти зря́щи на Кресте́ ви́сяща, / рыда́ющи вопия́ше, / и ма́терски восклица́ше: / увы́ Мне, Ча́до Мое́! / Увы́ Мне, Све́те Мой, / и утро́ба Моя́ возлю́бленная! / Симео́ном бо предрече́нное в це́ркви днесь собы́сться: / Мое́ се́рдце ору́жие про́йде, / но в ра́дость Воскресе́ния Твоего́ / плач преложи́. / Покланя́емся Страсте́м Твои́м, Христе́; / покланя́емся Страсте́м Твои́м, Христе́; / покланя́емся Страсте́м Твои́м, Христе́, // и Свято́му Воскресе́нию.
