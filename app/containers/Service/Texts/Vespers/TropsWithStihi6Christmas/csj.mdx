**Чтец (возглашает):**  
**Глас шесты́й:** Возсия́л еси́, Христе́, от Де́вы, разу́мное Со́лнце Пра́вды, и звезда́ Тя показа́ в верте́пе, вмеща́ющася Невмести́маго. Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт хор).**

**Стих 1** Госпо́дь воцари́ся, в ле́поту облече́ся,  
облече́ся Госпо́дь в си́лу и препоя́сася,  
и́бо утверди́ вселе́нную, я́же не подви́жится.  
Гото́в престо́л Твой отто́ле, от ве́ка Ты еси́.

Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт хор).**

**Стих 2** Воздвиго́ша ре́ки, Го́споди,  
воздвиго́ша ре́ки гла́сы своя́.  
Во́змут ре́ки сотре́ния своя́ от гласо́в вод мно́гих.

Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт хор).**

**Стих 3** Ди́вны высоты́ морски́я,  
ди́вен в высо́ких Госпо́дь.  
Свиде́ния Твоя́ уве́ришася зело́:  
до́му Твоему́ подоба́ет святы́ня, Го́споди, в долготу́ дний.

Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт хор).**

**Слава.** 

Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт хор).**

**И ныне.**

Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт хор).**

Возсия́л еси́, Христе́, от Де́вы, разу́мное Со́лнце Пра́вды, и звезда́ Тя показа́ в верте́пе, вмеща́ющася Невмести́маго. Волхвы́ наста́вил еси́ на поклоне́ние Твое́, с ни́миже Тя велича́ем: Жизнода́вче, сла́ва Тебе́. **(Окончание поёт чтец).**
