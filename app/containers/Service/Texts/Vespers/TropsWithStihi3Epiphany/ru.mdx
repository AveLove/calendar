**Чтец (возглашает):**  
**Глас пя́тый:** : Яви́лся еси́ в ми́ре, И́же мир Сотвори́вый, / да просвети́ши во тьме седя́щия, / Человеколю́бче, сла́ва Тебе́. **(Окончание поёт хор).**

**Стих 1** Бо́же, уще́дри ны и благослови́ ны,  
просвети́ лице́ Твое́ на ны и поми́луй ны.  
Позна́ти на земли́ путь Твой,  
во всех язы́цех спасе́ние Твое́.

Да просвети́ши во тьме седя́щия, Человеколю́бче, сла́ва Тебе́. **(Окончание поёт хор).**

**Стих 2** Да испове́дятся Тебе́ лю́дие, Бо́же,  
да испове́дятся Тебе́ лю́дие вси.  
Да возвеселя́тся и да возра́дуются язы́цы,  
я́ко су́диши лю́дем правото́ю  
и язы́ки на земли́ наста́виши.

Да просвети́ши во тьме седя́щия, Человеколю́бче, сла́ва Тебе́. **(Окончание поёт хор).**

**Стих 3** Да испове́дятся Тебе́ лю́дие, Бо́же,  
да испове́дятся Тебе́ лю́дие вси.  
Земля́ даде́ плод свой,  
благослови́ ны, Бо́же, Бо́же наш.  
Благослови́ ны, Бо́же, и да убоя́тся Его́ вси концы́ земли́.

Да просвети́ши во тьме седя́щия, Человеколю́бче, сла́ва Тебе́. **(Окончание поёт хор).**

**Слава.** 

Яви́лся еси́ в ми́ре, И́же мир сотвори́вый, да просвети́ши во тьме седя́щия, / Человеколю́бче, сла́ва Тебе́. **(Окончание поёт хор).**

**И ныне.**

И волхвы́ Ти приведе́, ве́рою покланя́ющияся Тебе́; c ни́миже поми́луй нас. **(Окончание поёт хор).**

Та́йно роди́лся еси́ в верте́пе, но Не́бо Тя всем пропове́да, я́коже уста́, звезду́предлага́я, Спа́се, и волхвы́ Ти приведе́, ве́рою покланя́ющияся Тебе́, c ни́миже поми́луй нас. **(Окончание поёт чтец).**
