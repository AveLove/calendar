**Ирмос** Не рыда́й Мене́ Ма́ти, / зря́щи во гро́бе, / Его́же во чре́ве без се́мене зачала́ еси́ Сы́на: / воста́ну бо и просла́влюся, / и вознесу́ со сла́вою, непреста́нно я́ко Бог, // ве́рою и любо́вию Тя велича́ющия.

**Припев** Сла́ва Тебе́, Бо́же наш, сла́ва Тебе́.

**Тропарь** В стра́ннем Твое́м рождестве́, / боле́зней избежа́вше па́че естества́, / ублажи́хся Безнача́льне Сы́не: / ны́не же Тя Бо́же мой, / бездыха́нна зря́щи ме́ртва, / ору́жием печа́ли растерза́юся лю́те, // но воскресни́, я́ко да возвели́чуся.

**Припев** Сла́ва Тебе́, Бо́же наш, сла́ва Тебе́.

**Тропарь** Земля́ покрыва́ет Мя хотя́ща, / но устраша́ются а́довы вра́тницы, / оде́яна ви́дяще оде́ждею окровавле́ною, Ма́ти, отмще́ния: / враги́ бо Кресто́м порази́в я́ко Бог, // воскре́сну па́ки, и возвели́чу Тя.

**Припев** Сла́ва Тебе́, Бо́же наш, сла́ва Тебе́.

**Тропарь** Да ра́дуется тварь, / да веселя́тся вси земноро́днии, / враг бо плени́ся ад: / с ми́ры жены́ да срета́ют, / Ада́ма со Е́вою избавля́ю всеро́дна, // и в тре́тий день воскре́сну.

**Слава.** Да ра́дуется тварь, / да веселя́тся вси земноро́днии, / враг бо плени́ся ад: / с ми́ры жены́ да срета́ют, / Ада́ма со Е́вою избавля́ю всеро́дна, // и в тре́тий день воскре́сну.

**И ныне.** Да ра́дуется тварь, / да веселя́тся вси земноро́днии, / враг бо плени́ся ад: / с ми́ры жены́ да срета́ют, / Ада́ма со Е́вою избавля́ю всеро́дна, // и в тре́тий день воскре́сну.

<If condition={!props.matins}>
    **При пении катавасии 9‐й песни иерей с диаконом поднимают Плащаницу и вносят в алтарь. Вслед за этим царские врата
    закрываются. Плащаницу полагают на святой престол, где она должна оставаться до отдания Пасхи.**
</If>

**Катавасия, глас 6:** Не рыда́й Мене́ Ма́ти, / зря́щи во гро́бе, / Его́же во чре́ве без се́мене зачала́ еси́ Сы́на: / воста́ну бо и просла́влюся, / и вознесу́ со сла́вою, непреста́нно я́ко Бог, // ве́рою и любо́вию Тя велича́ющия.
