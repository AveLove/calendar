**Ирмос** Богоявле́ния Твоего́ Христе́, / к нам ми́лостивно бы́вшаго, / Иса́ия Свет ви́дев Невече́рний, / из но́щи у́треневав взыва́ше: / воскре́снут ме́ртвии, / и воста́нут су́щии во гробе́х, // и вси земноро́днии возра́дуются.

**Припев** Сла́ва Тебе́, Бо́же наш, сла́ва Тебе́.

**Тропарь** Новотвори́ши земны́я Созда́телю, пе́рстен быв, / и плащани́ца и гроб явля́ют е́же в Тебе́ Сло́ве, та́инство. / Благообра́зный бо сове́тник, Тебе́ Ро́ждшаго сове́т образу́ет, // в Тебе́ велеле́пно новотворя́щаго мя.

**Припев** Сла́ва Тебе́, Бо́же наш, сла́ва Тебе́.

**Тропарь** Сме́ртию сме́ртное, / погребе́нием тле́нное прелага́еши, / нетле́нно твори́ши бо, / боголе́пно безсме́ртно творя́ прия́тие, / плоть бо Твоя́ истле́ния не ви́де Влады́ко, // ниже́ душа́ Твоя́ во а́де странноле́пно оста́влена бысть.

**Припев** Сла́ва Тебе́, Бо́же наш, сла́ва Тебе́.

**Тропарь** Из Небра́чныя проше́д, и прободе́н в ре́бра Соде́телю мой, / из Нея́ соде́лал еси́ обновле́ние Е́вино, Ада́м быв, / усну́в па́че естества́ сном есте́ственным, // и жизнь воздви́гнув от сна и тле́ния, я́ко Всеси́лен.

**Слава.** Из Небра́чныя проше́д, и прободе́н в ре́бра Соде́телю мой, / из Нея́ соде́лал еси́ обновле́ние Е́вино, Ада́м быв, / усну́в па́че естества́ сном есте́ственным, // и жизнь воздви́гнув от сна и тле́ния, я́ко Всеси́лен.

**И ныне.** Из Небра́чныя проше́д, и прободе́н в ре́бра Соде́телю мой, / из Нея́ соде́лал еси́ обновле́ние Е́вино, Ада́м быв, / усну́в па́че естества́ сном есте́ственным, // и жизнь воздви́гнув от сна и тле́ния, я́ко Всеси́лен.

**Катавасия, глас 6:** Из Небра́чныя проше́д, и прободе́н в ре́бра Соде́телю мой, / из Нея́ соде́лал еси́ обновле́ние Е́вино, Ада́м быв, / усну́в па́че естества́ сном есте́ственным, // и жизнь воздви́гнув от сна и тле́ния, я́ко Всеси́лен.
