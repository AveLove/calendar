**Ирмос** Ужасни́ся боя́йся не́бо, / и да подви́жатся основа́ния земли́: / се бо в мертвеце́х вменя́ется в вы́шних Живы́й, / и во гроб мал странноприе́млется. / Его́же о́троцы благослови́те, / свяще́нницы воспо́йте, // лю́дие превозноси́те во вся ве́ки.

**Припев** Сла́ва Тебе́, Бо́же наш, сла́ва Тебе́.

**Тропарь** Разруши́ся Пречи́стый храм, / па́дшую же совозставля́ет ски́нию: / Ада́му бо пе́рвому Вторы́й, И́же в вы́шних Живы́й, / сни́де да́же до а́довых сокро́вищ. / Его́же о́троцы благослови́те, / свяще́нницы воспо́йте, // лю́дие превозноси́те во вся ве́ки.

**Припев** Сла́ва Тебе́, Бо́же наш, сла́ва Тебе́.

**Тропарь** Преста́ де́рзость ученико́в, / Аримафе́й же изря́дствует Ио́сиф: / ме́ртва бо и на́га зря, над все́ми Бо́га, / про́сит и погреба́ет, зовы́й: / о́троцы благослови́те, / свяще́нницы воспо́йте, // лю́дие, превозноси́те во вся ве́ки.

**Припев** Сла́ва Тебе́, Бо́же наш, сла́ва Тебе́.

**Тропарь** О чуде́с но́вых! / О бла́гости! / О неизрече́ннаго терпе́ния! / Во́лею бо под земле́ю печатле́ется, И́же в вы́шних Живы́й, / и я́ко льстец, Бог оклевета́ется. / Его́же о́троцы благослови́те, / свяще́нницы воспо́йте, // лю́дие превозноси́те во вся ве́ки.

**Припев** Благослови́м Отца́, и Сы́на, и Свята́го Ду́ха, Го́спода.

О чуде́с но́вых! / О бла́гости! / О неизрече́ннаго терпе́ния! / Во́лею бо под земле́ю печатле́ется, И́же в вы́шних Живы́й, / и я́ко льстец, Бог оклевета́ется. / Его́же о́троцы благослови́те, / свяще́нницы воспо́йте, // лю́дие превозноси́те во вся ве́ки.

**И ныне.** О чуде́с но́вых! / О бла́гости! / О неизрече́ннаго терпе́ния! / Во́лею бо под земле́ю печатле́ется, И́же в вы́шних Живы́й, / и я́ко льстец, Бог оклевета́ется. / Его́же о́троцы благослови́те, / свяще́нницы воспо́йте, // лю́дие превозноси́те во вся ве́ки.

**Катавасия, глас 6:** Ужасни́ся боя́йся не́бо, / и да подви́жатся основа́ния земли́: / се бо в мертвеце́х вменя́ется в вы́шних Живы́й, / и во гроб мал странноприе́млется. / Его́же о́троцы благослови́те, / свяще́нницы воспо́йте, // лю́дие превозноси́те во вся ве́ки.
