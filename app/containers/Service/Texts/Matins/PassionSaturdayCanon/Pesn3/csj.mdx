**Ирмос** Тебе́, на вода́х / пове́сившаго / всю зе́млю неодержи́мо, / тварь ви́девши / на ло́бнем ви́сима, / у́жасом мно́гим содрога́шеся, / несть свят, // ра́зве Тебе́ Го́споди, взыва́ющи.

**Припев** Сла́ва Тебе́, Бо́же наш, сла́ва Тебе́.

**Тропарь** О́бразы погребе́ния Твоего́ показа́л еси́, виде́ния умно́жив. / Ны́не же сокрове́нная Твоя́ богому́жно уясни́л еси́, и су́щим во а́де Влады́ко, // несть свят, ра́зве Тебе́ Го́споди, взыва́ющим.

**Припев** Сла́ва Тебе́, Бо́же наш, сла́ва Тебе́.

**Тропарь** Просте́рл еси́ дла́ни, и соедини́л еси́ дре́вле разстоя́щаяся. / Одея́нием же Спа́се, е́же в плащани́це и во гро́бе, / окова́нныя разреши́л еси́, // несть свят, ра́зве Тебе́ Го́споди, взыва́ющия.

**Припев** Сла́ва Тебе́, Бо́же наш, сла́ва Тебе́.

**Тропарь** Гро́бом и печа́тьми, Невмести́ме, / содержи́мь был еси́ хоте́нием: / и́бо си́лу Твою́ де́йствы показа́л еси́, / богоде́йственно пою́щим: // несть свят, ра́зве Тебе́ Го́споди, Человеколю́бче.

**Слава.** Гро́бом и печа́тьми, Невмести́ме, / содержи́мь был еси́ хоте́нием: / и́бо си́лу Твою́ де́йствы показа́л еси́, / богоде́йственно пою́щим: // несть свят, ра́зве Тебе́ Го́споди, Человеколю́бче.

**И ныне.** Гро́бом и печа́тьми, Невмести́ме, / содержи́мь был еси́ хоте́нием: / и́бо си́лу Твою́ де́йствы показа́л еси́, / богоде́йственно пою́щим: // несть свят, ра́зве Тебе́ Го́споди, Человеколю́бче.

**Катавасия, глас 6:** Тебе́, на вода́х / пове́сившаго / всю зе́млю неодержи́мо, / тварь ви́девши / на ло́бнем ви́сима, / у́жасом мно́гим содрога́шеся, / несть свят, // ра́зве Тебе́ Го́споди, взыва́ющи.
