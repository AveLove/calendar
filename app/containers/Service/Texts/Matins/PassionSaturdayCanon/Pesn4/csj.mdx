**Ирмос** На Кресте́ Твое́ / Боже́ственное истоща́ние / прови́дя Авваку́м, / ужа́сся, вопия́ше: / Ты си́льных пресе́кл еси́ / держа́ву Бла́же, // приобща́яся су́щим во а́де, я́ко Всеси́лен.

**Припев** Сла́ва	Тебе́, Бо́же наш, сла́ва Тебе́.

**Тропарь** Седьмы́й день днесь освяти́л еси́, / его́же дре́вле благослови́л еси́ упокое́нием дел: / прево́диши бо вся́ческая и обновля́еши, // суббо́тствуя Спа́се мой, и назида́я.

**Припев** Сла́ва	Тебе́, Бо́же наш, сла́ва Тебе́.

**Тропарь** Си́лою лу́чшаго, победи́вшаго Тебе́, / от пло́ти душа́ Твоя́ раздели́ся, / растерза́ющи бо обоя́ у́зы, // сме́рти и а́да, Сло́ве, держа́вою Твое́ю.

**Припев** Сла́ва	Тебе́, Бо́же наш, сла́ва Тебе́.

**Тропарь** Ад Сло́ве, срет Тя огорчи́ся, / челове́ка зря обоже́на, / уя́звлена ра́нами, и Всесильноде́теля, // стра́шным же зра́ком поги́бе.

**Слава.** Ад Сло́ве, срет Тя огорчи́ся, / челове́ка зря обоже́на, / уя́звлена ра́нами, и Всесильноде́теля, // стра́шным же зра́ком поги́бе.

**И ныне.** Ад Сло́ве, срет Тя огорчи́ся, / челове́ка зря обоже́на, / уя́звлена ра́нами, и Всесильноде́теля, // стра́шным же зра́ком поги́бе.

**Катавасия, глас 6:** На Кресте́ Твое́ / Боже́ственное истоща́ние / прови́дя Авваку́м, / ужа́сся, вопия́ше: / Ты си́льных пресе́кл еси́ / держа́ву Бла́же, // приобща́яся су́щим во а́де, я́ко Всеси́лен.
