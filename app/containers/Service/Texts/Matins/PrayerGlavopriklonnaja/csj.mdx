<span id="glavopreklonnaja" />

**П** Главы́ на́ша Го́сподеви прикло́ним.

**Н** Тебе́, Го́споди.

### Молитва главопреклонная

**П** Го́споди святы́й, в вы́шних живы́й,  
и на смире́нныя призира́яй,

и всеви́дящим о́ком Твои́м  
призира́яй на всю тварь,

Тебе́ приклони́хом вы́ю се́рдца и телесе́,  
и мо́лимся Тебе́:

простри́ ру́ку Твою́ неви́димую от свята́го жили́ща Твоего́,  
и благослови́ вся ны.

И а́ще что согреши́хом, во́лею или́ нево́лею,  
я́ко благ и человеколю́бец Бог прости́,  
да́руя нам мiрная и премiрная блага́я Твоя́.

Твое́ бо есть е́же ми́ловати и спаса́ти ны́, Бо́же наш, и Тебе́ сла́ву возсыла́ем, Отцу́, и Сы́ну, и Свято́му Ду́ху, ны́не и при́сно, и во ве́ки веко́в.

**Н** Ами́нь.
