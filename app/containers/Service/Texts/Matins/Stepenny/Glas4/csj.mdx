**Степенны, антифон 1, глас 4**

**Н** От ю́ности моея́ / мно́зи бо́рют мя стра́сти, / но Сам мя заступи́, // и спаси́, Спа́се мой.

Ненави́дящии Сио́на, / посрами́теся от Го́спода, / я́ко трава́ бо огне́м // бу́дете изсо́хше.

**Слава.** Святы́м Ду́хом / вся́ка душа́ живи́тся, / и чистото́ю возвыша́ется, // светле́ется Тро́ическим Еди́нством священнота́йне.

**И ныне, тойже.**

**Степенны, антифон 2, глас 4**

**Н** Воззва́х Тебе́ Го́споди те́пле, / из глубины́ души́ моея́, / и мне да бу́дут на послуша́ние // Боже́ственная Твоя́ ушеса́.

На Го́спода наде́жду всяк кто стяжа́в, // вы́шший есть всех скорбя́щих.

**Слава.** Святы́м Ду́хом / то́чатся благода́тныя струи́, / напая́юща вся́ку тварь // ко оживле́нию.

**И ныне, тойже.**

**Степенны, антифон 3, глас 4**

**Н** Се́рдце мое́ / к Тебе́, Сло́ве, да возвы́сится, / и да ничто́же услади́т мя // от мирски́х красо́т на сла́бость.

К ма́тери свое́й / я́коже и́мать кто любо́вь, / ко Го́споду те́пльше // любле́нием до́лжни есмы́.

**Слава.** Святы́м Ду́хом / богове́дения бога́тство, / зре́ния, и прему́дрости: // вся бо в сем оте́ческая веле́ния сло́во открыва́ет.

**И ныне, тойже.**
