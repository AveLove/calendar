**Д** Ста́нем до́бре, ста́нем со стра́хом, во́нмем, свято́е возноше́ние в ми́ре приноси́ти.

**Н** Ми́лость ми́ра, / же́ртву хвале́ния.

**И священник убо, взем возду́х от Святых, и целовав и́, полагает на едино место, глаголя:** Благода́ть Го́спода: **Диакон же, поклонився, входит во святый олтарь, и приим рипиду, веет Святая благоговейно. Аще же несть рипиды, творит сие со единем покровцем.**

**П** Благода́ть Го́спода на́шего Иису́са Христа́, и любы́ Бо́га и Отца́, и прича́стие Свята́го Ду́ха, бу́ди со все́ми ва́ми.

**Н** И со ду́хом твои́м.

**П** Горе́ име́им сердца́.

**Н** И́мамы ко Го́споду.

**П** Благодари́м Го́спода.

**Н** Досто́йно и пра́ведно есть / покланя́тися Отцу́ и Сы́ну, и Свято́му Ду́ху, / Тро́ице единосу́щней и неразде́льней.
