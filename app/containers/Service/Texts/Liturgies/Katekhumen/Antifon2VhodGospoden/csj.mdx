### Второй антифон, глас 2

~~1~~ Ве́ровах, те́мже возглаго́лах, / аз же смири́хся зело́.

**Припев** Спаси́ ны Сы́не Бо́жий, / возсе́дый на жребя́, пою́щия Ти: / аллилу́иа.

~~2~~  Что возда́м Го́сподеви о всех, / я́же воздаде́ ми?

**Припев** Спаси́ ны Сы́не Бо́жий, / возсе́дый на жребя́, пою́щия Ти: / аллилу́иа.

~~3~~ Ча́шу спасе́ния прииму́, / и и́мя Госпо́дне призову́.

**Припев** Спаси́ ны Сы́не Бо́жий, / возсе́дый на жребя́, пою́щия Ти: / аллилу́иа.

~~4~~ Моли́твы моя́ Го́сподеви возда́м, / пред все́ми людьми́ Его́.

**Припев** Спаси́ ны Сы́не Бо́жий, / возсе́дый на жребя́, пою́щия Ти: / аллилу́иа.

**Слава, и ныне.**
Единоро́дный Сы́не и Сло́ве Бо́жий, Безсме́ртен Сый / и изво́ливый спасе́ния на́шего ра́ди / воплоти́тися от Святы́я Богоро́дицы и Присноде́вы Мари́и, / непрело́жно вочелове́чивыйся, / распны́йся же, Христе́ Бо́же, сме́ртию смерть попра́вый, / Еди́н Сый Святы́я Тро́ицы, / спрославля́емый Отцу́ и Свято́му Ду́ху, спаси́ нас.
