### Второй антифон, глас 2, Пс 114:1-5

~~1~~ Возлюби́х, я́ко услы́шит Госпо́дь / глас моле́ния моего́.

**Припев** Спаси́ ны, Сы́не Бо́жий, / во Иорда́не крести́выйся, пою́щия Ти: / аллилу́ия.

~~2~~ Я́ко приклони́ у́хо Свое́ мне, / и во дни моя́ призову́.

**Припев** Спаси́ ны, Сы́не Бо́жий, / во Иорда́не крести́выйся, пою́щия Ти: / аллилу́ия.

~~3~~  Объя́ша мя боле́зни сме́ртныя, беды́ а́довы обрето́ша мя, / скорбь и боле́знь обрето́х и И́мя Госпо́дне призва́х.

**Припев** Спаси́ ны, Сы́не Бо́жий, / во Иорда́не крести́выйся, пою́щия Ти: / аллилу́ия.

~~4~~  Ми́лостив Госпо́дь и пра́веден, / и Бог наш ми́лует.

**Припев** Спаси́ ны, Сы́не Бо́жий, / во Иорда́не крести́выйся, пою́щия Ти: / аллилу́ия.

**Слава, и ныне.**  
Единоро́дный Сы́не и Сло́ве Бо́жий, Безсме́ртен Сый и изво́ливый спасе́ния на́шего ра́ди воплоти́тися от Святы́я Богоро́дицы и Присноде́вы Мари́и, непрело́жно вочелове́чивыйся, распны́йся же, Христе́ Бо́же, сме́ртию смерть попра́вый, Еди́н Сый Святы́я Тро́ицы, спрославля́емый Отцу́ и Свято́му Ду́ху, спаси́ нас.
