**П** Го́споди Бо́же наш, и́же на небесе́х живы́й и призира́яй на вся дела́ Твоя́, при́зри на рабы́ Твоя́ оглаше́нныя, прикло́ньшыя своя́ вы́я пред Тобо́ю и даждь им ле́гкий яре́м, сотвори́ их у́ды че́стны святы́я Твоея́ Це́ркве и сподо́би их ба́ни пакибытия́, оставле́ния грехо́в и оде́жди нетле́ния, в позна́ние Тебе́, и́стиннаго Бо́га на́шего.

Да и ти́и с на́ми сла́вят пречестно́е и великоле́пое и́мя Твое́, Отца́, и Сы́на, и Свята́го Ду́ха, ны́не и при́сно, и во ве́ки веко́в.

**Н** Ами́нь.
