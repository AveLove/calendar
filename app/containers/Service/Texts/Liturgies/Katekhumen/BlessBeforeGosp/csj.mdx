**Диакон же, кадило отложив на обычное место, приходит ко священнику, и подклонив ему главу свою, держа орарь крайними персты и указуя на святое Евангелие, глаголет:**

**Д** Благослови́, влады́ко, благовести́теля свята́го Апо́стола и Евангели́ста, **имярек**.

**Священник, знаменуя его, глаголет:**

**П** Бог, моли́твами свята́го, сла́внаго, всехва́льнаго Апо́стола и Евангели́ста, **имярек**, да да́ст тебе́ глаго́л благовеству́ющему си́лою мно́гою, во исполне́ние Ева́нгелия возлю́бленнаго Сы́на Своего́, Го́спода на́шего Иису́са Христа́.

**Д** Ами́нь.
