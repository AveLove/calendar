### Второй антифон (Пс 92:1, 5)

~~1~~ Госпо́дь воцари́ся, в ле́поту облече́ся.

**Припев** Моли́твами святы́х Твои́х, Спа́се, спаси́ нас.

~~2~~ Госпо́дь воцари́ся, в ле́поту облече́ся: облече́ся Госпо́дь в си́лу и препоя́сася.

**Припев** Моли́твами святы́х Твои́х, Спа́се, спаси́ нас.

~~1~~ И́бо утверди́ вселе́нную, я́же не подви́жится.

**Припев** Моли́твами святы́х Твои́х, Спа́се, спаси́ нас.

~~2~~ Свиде́ния Твоя́ уве́ришася зело́, до́му Твоему́ подоба́ет святы́ня, Го́споди, в долготу́ дний.

**Припев** Моли́твами святы́х Твои́х, Спа́се, спаси́ нас.

**Слава, и ныне.**

Единоро́дный Сы́не и Сло́ве Бо́жий, Безсме́ртен Сый и изво́ливый спасе́ния на́шего ра́ди воплоти́тися от Святы́я Богоро́дицы и Присноде́вы Мари́и, непрело́жно вочелове́чивыйся, распны́йся же, Христе́ Бо́же, сме́ртию смерть попра́вый, Еди́н Сый Святы́я Тро́ицы, спрославля́емый Отцу́ и Свято́му Ду́ху, спаси́ нас.
