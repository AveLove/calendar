### Второй антифон, глас 2, Пс 111: 1-4

~~1~~ Блаже́н муж, боя́йся Го́спода, / в за́поведех Его́ восхо́щет зело́.

**Припев** Спаси́ ны, Сы́не Бо́жий, рожде́йся от Де́вы, пою́щия Ти: аллилу́ия.

~~2~~ Си́льно на земли́ бу́дет се́мя Его́, / род пра́вых благослови́тся.

**Припев** Спаси́ ны, Сы́не Бо́жий, рожде́йся от Де́вы, пою́щия Ти: аллилу́ия.

~~3~~ Сла́ва и бога́тство в дому́ Его́, / и пра́вда Его́ пребыва́ет в век ве́ка.

**Припев** Спаси́ ны, Сы́не Бо́жий, рожде́йся от Де́вы, пою́щия Ти: аллилу́ия.

~~4~~ Возсия́ во тьме свет пра́вым, / ми́лостив и щедр, и пра́веден

**Припев** Спаси́ ны, Сы́не Бо́жий, рожде́йся от Де́вы, пою́щия Ти: аллилу́ия.

**Слава, и ныне.**  
Единоро́дный Сы́не и Сло́ве Бо́жий, Безсме́ртен Сый и изво́ливый спасе́ния на́шего ра́ди воплоти́тися от Святы́я Богоро́дицы и Присноде́вы Мари́и, непрело́жно вочелове́чивыйся, распны́йся же, Христе́ Бо́же, сме́ртию смерть попра́вый, Еди́н Сый Святы́я Тро́ицы, спрославля́емый Отцу́ и Свято́му Ду́ху, спаси́ нас.
