### Второй антифон

~~1~~ Го́ры Сио́нския, ре́бра се́верова, / град Царя́ Вели́каго.

**Припев** Спаси́ ны, Сы́не Бо́жий, / преобрази́выйся на горе, поющия Ти: / Аллилу́ия.

~~2~~ И введе́ я в го́ру святы́ни Своея́, / го́ру сию́, ю́же стяжа́ десни́ца Его́.

**Припев** Спаси́ ны, Сы́не Бо́жий, / преобрази́выйся на горе, поющия Ти: / Аллилу́ия.

~~3~~ Го́ру Сио́ню, ю́же возлюби́, / и созда́, я́ко единоро́га, святи́лище Свое́.

**Припев** Спаси́ ны, Сы́не Бо́жий, / преобрази́выйся на горе, поющия Ти: / Аллилу́ия.

**Слава, и ныне.**  
Единоро́дный Сы́не и Сло́ве Бо́жий, Безсме́ртен Сый и изво́ливый спасе́ния на́шего ра́ди воплоти́тися от Святы́я Богоро́дицы и Присноде́вы Мари́и, непрело́жно вочелове́чивыйся, распны́йся же, Христе́ Бо́же, сме́ртию смерть попра́вый, Еди́н Сый Святы́я Тро́ицы, спрославля́емый Отцу́ и Свято́му Ду́ху, спаси́ нас.
