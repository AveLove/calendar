### Второй антифон (псалом 47), глас 2

~~1~~ Ве́лий Госпо́дь и хва́лен зело́, / во гра́де Бо́га на́шего, в горе́ святе́й Его́.  
**Припев** Спаси́ нас, Сы́не Бо́жий, / вознесы́йся во сла́ве, пою́щия Ти: Аллилу́иа.

~~2~~ Го́ры Сио́нския, ре́бра Се́верова, / град Царя́ вели́каго.  
**Припев** Спаси́ нас, Сы́не Бо́жий, / вознесы́йся во сла́ве, пою́щия Ти: Аллилу́иа.

~~3~~ Бог в тя́жестех Его́ зна́емь есть, / егда́ заступа́ет и́.  
**Припев** Спаси́ нас, Сы́не Бо́жий, / вознесы́йся во сла́ве, пою́щия Ти: Аллилу́иа.

~~4~~ Я́ко се ца́рие зе́мстии собра́шася, / снидо́шася вку́пе.  
**Припев** Спаси́ нас, Сы́не Бо́жий, / вознесы́йся во сла́ве, пою́щия Ти: Аллилу́иа.

**Слава, и ныне.**  
Единоро́дный Сы́не и Сло́ве Бо́жий, безсме́ртен Сый,
и изво́ливый спасе́ния на́шего ра́ди воплоти́тися
от Святы́я Богоро́дицы и Присноде́вы Мари́и,
непрело́жно вочелове́чивыйся,
распны́йся же Христе́ Бо́же, сме́ртию сме́рть попра́вый,
Еди́н Сый Святы́я Тро́ицы,
спрославля́емый Отцу́ и Свято́му Ду́ху, спаси́ нас.
