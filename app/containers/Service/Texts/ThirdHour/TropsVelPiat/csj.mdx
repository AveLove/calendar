**И пое́м три тропари́ от двуна́десяти, глас 8:**

Стра́ха ра́ди иуде́йскаго, друг Твой и бли́жний Петр отве́ржеся Тебе́, Го́споди, и рыдая си́це вопия́ше: слез мои́х не премолчи́, Рех бо сохрани́ти ве́ру, Ще́дре, и не сохрани́х: и на́ше покая́ние та́кожде приими́, и поми́луй нас. (Два́жды).

**Стих:** Глаго́лы моя́ внуши́, Го́споди, разуме́й звание мое́.

Пре́жде Честна́го Твоего́ Креста, во́ином руга́ющымся Тебе́, Го́споди, у́мная во́инства дивля́хуся: обложи́лся бо еси́ венце́м поруга́ния, зе́млю живописа́вый цве́ты: багряни́цею поруга́ния оде́ялся еси́, о́блаки одева́яй твердь. Таковы́м бо смотре́нием разуме́ся Твое́ Благоутро́бие, Христе́, ве́лия Твоя́ ми́лость, сла́ва Тебе́.

**Стих:** Вонми́ гла́су моле́ния моего́.

Пре́жде Честна́го Твоего́ Креста, во́ином руга́ющымся Тебе́, Го́споди, у́мная во́инства дивля́хуся: обложи́лся бо еси́ венце́м поруга́ния, зе́млю живописа́вый цве́ты: багряни́цею поруга́ния оде́ялся еси́, о́блаки одева́яй твердь. Таковы́м бо смотре́нием разуме́ся Твое́ Благоутро́бие, Христе́, ве́лия Твоя́ ми́лость, сла́ва Тебе́.

**Слава: Глас 5:** Влеко́м на Крест си́це вопия́л еси́, Господи: за ко́е де́ло хо́щете Мя распя́ти, иуде́е? я́ко разсла́бленыя ва́ша стягну́х, зане́ мертвецы́ а́ки от сна возста́вих, кровоточи́вую исцели́х, ханане́ю поми́ловах. За ко́е де́ло хо́щете Мя уби́ти, иуде́е? но у́зрите, в него́же ны́не пробода́ете, Христа́, беззако́ннии.

**И ныне:** Влеко́м на Крест си́це вопия́л еси́, Господи: за ко́е де́ло хо́щете Мя распя́ти, иуде́е? я́ко разсла́бленыя ва́ша стягну́х, зане́ мертвецы́ а́ки от сна возста́вих, кровоточи́вую исцели́х, ханане́ю поми́ловах. За ко́е де́ло хо́щете Мя уби́ти, иуде́е? но у́зрите, в него́же ны́не пробода́ете, Христа́, беззако́ннии.
